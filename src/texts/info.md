# Kdy?
Sobota 17.&nbsp;10. a neděle 18.&nbsp;10. 2020.

V&nbsp;základu počítáme, že se zdržíš na svůj vybraný blok řemesel,
můžeš ale přijet na libovolnou část akce. Pokud chceš přijet dříve
nebo odjet později, napiš nám to, prosím, do přihlášky.

# Kde to bude?
V&nbsp;areálu zámeckého příkopu v&nbsp;Rosicích u&nbsp;Brna.
Viz <a href="https://www.mapy.cz/s/3quqR">mapa</a>.

# Přihlašování
Každý den je rozdělen do bloků jednotlivých řemesel. V&nbsp;přihlášce
si zarezervuješ místo na jednom nebo více z&nbsp;nich. Každý blok
má omezený počet míst, abychom se ti mohli dostatečně věnovat.

# Za co platím
Platíš za každý blok řemesel, kterého se účastníš. V&nbsp;této ceně je
zahrnutý materiál, jídlo a náklady na organizaci akce. Taky z&nbsp;ní
budeme pokrývat další výdaje jako například dopravu a stravování
organizátorů.

Na akci nic nevyděláváme, veškerý případný zisk půjde do údržby
a zvelebování středověké vesničky v&nbsp;Příkopu.
Organizátoři a mistři pracují bez nároku na odměnu.

# Kolik platím
Za jeden blok řemesel, který trvá čtyři a půl hodiny, zaplatíš mezi 400 a 800 korunami.
Cena bloku je dána cenou materiálu: Například výroba nože patří k těm dražším,
protože zahrnuje kupovanou čepel.

# Storno poplatky
Storno poplatky činí 30&nbsp;%, pokud se odhlásíš do 17.&nbsp;9.,
50&nbsp;% do 7.&nbsp;10. a 90&nbsp;% do 16.&nbsp;10. Ode dne započetí
akce peníze nevracíme. V&nbsp;případě zrušení akce ze strany
organizátorů vracíme 100&nbsp;% uhrazené částky.

V případě, že na akci nebudeš moct jet ze zdravotních důvodů a nebo z důvodu karantény,
jsme ti ochotni vrátit celý účastnický poplatek.

# Jak je to s&nbsp;jídlem?
Naše černá kuchyně bude vařit po celou dobu akce. Kromě krátké pauzy na oběd
v&nbsp;řemeslných blocích nejsou přestavky, ale pokud budeš mít hlad,
přestávku si udělat můžeš, v&nbsp;kuchyni se vždycky něco najde. V&nbsp;ceně
je svačina a večeře, v&nbsp;sobotu i oběd.

Chystáme sobotní a nedělní oběd, sobotní večeři a nedělní snídani.

Po přihlášení ti pošleme dotazník, kam můžeš napsat, jestli máš potravinové
alergie nebo zvláštní požadavky (jsi vegetarián, &hellip;).

# Co si mám vzít s&nbsp;sebou?
Oblečení vhodné k&nbsp;práci. Může trochu načichnout kouřem.

# Můžu vzít někoho s&nbsp;sebou?
Areál příkpou má omezenou kapacitu. Pokud vás pojede více, přihlašte se, prosím, zvlášť.

# A&nbsp;co děti?
Požadujeme, aby účastníkům bylo alespoň 15 let. Mladší děti se můžou zúčastnit
pouze v&nbsp;doprovodu rodičů. Pokud chceš přijet s&nbsp;dětmi, napiš nám to,
prosím, do přihlášky.

V&nbsp;Příkopu jsou místa, která jsou potenciálně nebezpečná (kovářská výheň,
kahany, kuchyně, &hellip;) a organizátoři nebudou mít čas dávat na děti pozor.
Předpokládáme proto, že na ně budeš dohlížet. Pokud chceš vzít někoho jako
dozor (partnera/partnerku, babičku, &hellip;), nemusí se přihlašovat zvlášť,
jen nám to napiš a domluvíme se.

# Berete náhradníky?
Jsou všechna místa na řemeslném bloku, kterého se chceš zúčastnit, obsazená?
Můžeš počkat, jestli se nějaké bloky neuvolní. A&nbsp;nebo nám napiš na
<a href="mailto:tvrz@tvrz.net">tvrz@tvrz.net</a> a zkusíme se nějak domluvit.

# Vím přesně, co chci vytvořit. Bude to možné?
Před akcí se ještě můžeme pobavit o&nbsp;podrobnostech tvého výrobku,
o&nbsp;tom co jde, co nejde, co se stihnout dá a co ne. Vyčkej,
až ti přijde dotazník.

# Můžu u&nbsp;vás přespat?
V&nbsp;Příkopu je omezený počet míst na spaní, takže ti to nemůžeme zaručit,
pokusíme se ti ale vyhovět. Napiš nám a nějak se domluvíme.

Spí se na slámě nebo na podlaze, budeš potřebovat vlastní spacák a karimatku.
