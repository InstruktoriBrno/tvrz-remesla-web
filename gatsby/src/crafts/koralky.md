---
title: "Korálky"
display: true
shodwcase: 1
images: ["110-koralky.jpg"]
---

*Navíjet sklo nad kahanem, to si jinde nevyzkoušíš!*

Sklo je materiál, který provází lidstvo již od doby železné. Jedním z nejstarších způsobů využití
byla nápodoba drahých kamenů a výroba korálků a různých dalších ozdob.

Vyzkoušíš si výrobu korálků navíjením roztaveného skla na kovové tyčky (technika vinuté perly).
Šikovnější, nebo ti, kteří mají už s touto technikou nějaké zkušenosti, si mohou zkusit vyrobit
repliku skleněného velkomoravského gombíku nebo špendlík s ozdobnou hlavičkou.

K nahřívání skla budeme používat samodujný sklářský kahan.

Svůj výrobek pak můžeš využít třeba jako základ šperku vyráběného další technikou (měď, kůže,
textilní techniky), nebo jako funkčí díl nějakého dalšího výrobku (zarážka, zapínání a jiné).
Na tom ale bude nejlepší dohodnout se přímo na místě.
