---
title: "Měděné výrobky"
---
*Člověk by nevěřil, kolik toho jde udělat s měděným drátem a kladívkem!*

Vlastnoručně si z měděného plechu a drátů vyrobíš drobný předmět k užitku či potěšení.

Jako první vyrobíš jednoduchou tepanou oděvní sponu nebo prstýnek, abys poznal/a, jak se měď jako materiál chová.

Poté se můžeš věnovat časově náročnější výrobě předmětu buď dle vlastního návrhu, nebo se nechat inspirovat
ukázkami různých výrobků, které budeme mít na místě.

Pro inspiraci nabízíme jako příklad několik možností:

* Krabička na drobnosti pájená z měděného plechu.
* Drobný šperk se zafasovaným kamínkem nebo sklíčkem (kamínek si přines vlastní a nebo se přihlas do bloku výroby korálků).
* Prsten nebo jiný šperk s filigránovým zdobením.
* Pouzdro na drobnosti (například jehelníček) s filigránovým zdobením.

Měď budeme zpracovávat převážně tepáním a ohýbáním, ke spojování dílů použijeme techniku tvrdého pájení
pomocí plynových pájecích hořáků. K vyčištění zoxidovaného povrchu použijeme kyselou lázeň,
brusné houbičky, kartáče a jemné smirkové plátno.
